# h3 Versionhallinta

Harjoitus on osa kurssia ICT4TN022-3015 – Palvelinten Hallinta.

z) **Lue ja tiivistä** artikkeli muutamalla ranskalaisella viivalla. Tässä z-alakohdassa ei tarvitse siis tehdä testejä tietokoneella.

* [Commonmark contributors: Markdown Reference](https://commonmark.org/help/) (huomaa ainakin otsikot risuaidoilla, kappalejako tyhjällä rivillä, sisennys (tab) koodia, lista, linkki, kuva.
 
Markdown 
- on yksinkertainen merkintäkieli, joka muotoilee tekstin tutuilla symboleilla
- kappeleiden otsikot merkataan lisäämällä risuaita-symboli (#) tekstin eteen
- lista tehdään tähti-symbolilla(*) ja numeroilla ja pisteellä
- kappalejako tehdään jättämällä tyhjä rivi tekstin väliin
- koodia listään teksiin ` merkeillä
- linkki luodaan kirjoittamalla teksi merkkien [] sisään ja URL-osoite sulkeisiin ()
- kuvalinkin eteen lisätään huutomerkki !

a) MarkDown. Tee tämän tehtävän raportti MarkDownina. Helpointa on tehdä raportti GitHub-varastoon, jolloin md-päätteiset tiedostot muotoillaan automaattisesti. Tyhjä rivi tekee kappalejaon, risuaita ‘#’ tekee otsikon, sisennys merkitsee koodinpätkän.


Tein harjoitusta varten Githubiin uuden arkiston tämän kurssin nimellä.

Kloonasin arkiston Linux-koneelleni.

![Image](https://ottokonttinen.files.wordpress.com/2022/04/image-32.png?w=796)

Arkisto löytyy nyt käyttäjän kotihakemistosta. Siirryn sinne ja luon uuden markdown-tiedoston nimeltä h3.

![Image2](https://ottokonttinen.files.wordpress.com/2022/04/image-35.png?w=461)

Lisäsin sinne MarkDownina saman sisällön, mitä olen olin tähän mennessä saanut kirjoitettua tälle sivulle. Teksti on katsottavissa [Github-varastosta](https://github.com/ottokonttinen/ICT4TN022-3015/blob/master/h3.md).

Lopuksi vien muutokset GitHubiin alla olevilla komennoilla. \
`git add .`\
`git commit` \
`git pull` \
`git push` 

b) Pull first. Tee useita muutoksia git-varastoosi. Tee muutama muutos, jossa yksi commit koskee useampaa tiedostoa. Anna hyvä kuvaukset (commit message), yksi englanninkielinen lause imperatiivissa (määräysmuodossa) ”Add top level menu to Foobar synchronizer”

Lisään varastoon kaksi uutta MarkDown-tiedostoa ja teen commitin. \
![](https://ottokonttinen.files.wordpress.com/2022/04/image-36.png)

Sen jälkeen lisään molempiin tiedostoihin otsikon. \
![](https://ottokonttinen.files.wordpress.com/2022/04/image-37.png)

b) Kaikki kirjataan. Näytä omalla git-varastollasi esimerkit komennoista ‘git log’, ‘git diff’ ja ‘git blame’. Selitä tulokset.

Git log -komento näyttää muutosten historian lohkoketjuna . Siinä näkyy tekijä, commit message ja aika. \
![](https://ottokonttinen.files.wordpress.com/2022/04/image-38.png)

Diff-komennolla voidaan tarkastella muutoksia työhakemiston ja eri varastojen välillä. Tein varastoon diff_testi nimisen tiedoston, johon lisäsin yhden rivin tekstiä. Tein myös commitin, jolloin muutos tallennettiin paikalliseen varastoon. Sen jälkeen lisäsin samaan tiedostoon toisen rivin teksiä, mutta en tehnyt committia. Git diff näyttää mitä erilaista tiedostosta on verrattuna tallennettuun versioon (kuva 2). \
![](https://ottokonttinen.files.wordpress.com/2022/04/2-1.png) 

Käytin samaan tiedostoon git blame -komentoa, joka näyttää tiedoston muutokset erikseen jokaiselta riviltä tekijöiden nimillä. Tiedostossa on yhteensä kolme riviä, joista ensimmäiselle olen tehnyt commitin. Sen jälkeen olen lisännyt tiedostoon yhden tyhjän rivin ja toisen tekstirivin, joita ei ole vielä tallennettu varastoon.
![](https://ottokonttinen.files.wordpress.com/2022/04/3-1.png)

c) Huppis! Tee tyhmä muutos gittiin, älä tee commit:tia. Tuhoa huonot muutokset ‘git reset –hard’. Huomaa, että tässä toiminnossa ei ole peruutusnappia.

Suoritin komennon ja se poisti aikaisemman tehtävän tiedostosta kaksi riviä, joiden muutoksia en ollut tallentanut. Tein myös kokeilua varten yhden uuden tyhjän tiedoston ilman committia, mutta sitä ei poistettu. Kokeilin vielä suorittaa git add -komemmon uudelle tiedostolle, minkä jälkeen myös poisto onnistui.
![](https://ottokonttinen.files.wordpress.com/2022/04/image-39.png)

d) Formula. Tee uusi salt-tila (formula, moduli, infraa koodina). (Eli uusi tiedosto esim. /srv/salt/terontila/init.sls). Voit tehdä ihan yksinkertaisen parin funktion (pkg, file…) tilan, tai edistyneemmin asentaa ja konfiguroida minkä vain uuden ohjelman: demonin, työpöytäohjelman tai komentokehotteesta toimivan ohjelman. Käytä tarvittaessa ‘find -printf “%T+ %p\n”|sort’ löytääksesi uudet asetustiedostot.

Tein otontila nimisen sls-tiedoston, joka asentaa kolme eri pakettia ja kloonaa tarvittaessa yhden ohjelman uusimman version GitHubista.

Kloonasin aluksi Box86-ohjelman manuaalisesti komennolla sudo git clone https://github.com/ptitSeb/box86.git Kyseessä on emulaattori-ohjelma, joka mahdollistaa muunlaisille suorittimelle tarkoitettujen ohjelmien ajamiseen ARM-prosessorilla.

Salt-tila asentaa Gitin, joka mahdollistaa kloonaamisen. Kaksi muuta ohjelmaa tarvitaan emulaattorin asentamiseksi. Viimeinen komento päivittää tarvittaessa ohjelman uusimpaan versioon GitHubista.
````
git:
  pkg.installed

build-essential:
  pkg.installed

cmake:
  pkg.installed

box86:
  git.latest:
    - name: https://github.com/ptitSeb/box86.git
    - target: /home/otto/box86
````
![](https://ottokonttinen.files.wordpress.com/2022/04/image-41.png) \
Lähde: [Running x86 Software on a Raspberry Pi using Box86](https://pimylifeup.com/raspberry-pi-x86/)

Harjoituksissa käyttämäni laitteet ja ohjelmistot:
* Raspberry Pi 4 model B 8 Gt
  + Raspberry Pi OS Lite 64-bit -käyttöjärjestelmä
  + Salt-master
  + Salt-minion
+ Lenovo ThinkPad T14s AMD Gen 1
  + Windows 11 Pro -käyttöjärjestelmä
  + PowerShell-komentotulkki SSH-yhteyttä varten
